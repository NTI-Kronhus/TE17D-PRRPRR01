## Blandade Lektionsuppgifter


1. Skriv ett program som läser in två heltal och skriver ut det minsta.
2. Skriv ett program som tar emot ett heltal och beräknar talets siffersumma. <br> 
  _Talet 1066 har siffersumman 1+0+6+6=13._
3. Skriv ett program som läser in ett okänt antal heltal och sedan skriver ut alla talens summa och medelvärde. <br> 
  Programmet ska sluta läsa in tal när talet 0 skrivs in.
4. Skriv ett program som läser in en följd av tal och multiplicerar ihop dem. <br>
  Inläsningen ska avbrytas då produktens belopp överstigit 100 000 eller då 10 st tal skrivits in. <br>
  Skriv sedan ut produkten och antalet inlästa tal.
5. Skriv ett program som beräknar summan av alla tal under 10 000 som är jämnt delbara med 7. <br> _7, 14, 21, 28 osv_
6. Skriv ett program som läser in en radie och en höjd och sedan skriver ut volymen på en cylinder med de givna värdena.
7. Skriv ett program som gör en kvadrat av dollartecken. <br>
  Användaren ska mata in hur många dollartecken som sidan ska ha och sedan ska en kvadrat ritas ut.<br>
  ```
  Storlek ? 4
  $$$$
  $  $
  $  $
  $$$$
  ```
8. Skriv ett program som läser in ett antal timmar, minuter och sekunder och sedan skriver ut hur många sekunder det motsvarar.
  ```
  Timmar ? 2
  Minuter ? 15
  Sekunder ? 40
  Totalt sekunder: 8740
  ```
9. Skriv ett program som skriver ut gångertabellen från 1-10.
  ```
  1  2  3  4   ...
  2  4  6  8   ...
  3  6  9  12  ...
  4  8  12 16  ...
  .  .  .  . 
  .  .  .  . 
  .  .  .  .
  ```
10. Skapa ett program som skriver ut en pyramid efter att användaren matat in antal rader pyramidens bas ska vara.
``` 
Bas ? 4
   x
  x x
 x x x
x x x x
```
